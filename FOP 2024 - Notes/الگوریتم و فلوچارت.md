## الگوریتم

الگوریتم یک روش گام به گام برای حل یک مشکل یا انجام یک وظیفه است. این یک دنباله از دستورالعمل‌ها است که می‌تواند به صورت منطقی دنبال شود تا به یک نتیجه خاص برسد.

### اجزای اصلی الگوریتم
- ورودی و خروجی
- حافظه
- عملیات ریاضی و منطقی
- تصمیم‌گیری (عبارت شرطی)
- حلقه

### مثال الگوریتم: مساله لامپ

در اینجا الگوریتمی برای حل مشکل لامپ ارائه می‌شود:

1. **بررسی کنید که آیا لامپ کار می‌کند.**
   - اگر بله، پایان.
   - اگر نه، به مرحله 2 بروید.
2. **بررسی کنید که آیا لامپ به برق وصل است.**
   - اگر بله، به مرحله 3 بروید.
   - اگر نه، پایان.
3. **بررسی کنید که آیا لامپ سوخته است.**
   - اگر بله، لامپ را تعویض کنید و پایان.
   - اگر نه، لامپ را تعمیر کنید و پایان.

## مثال الگوریتم: بررسی عدد اول

1. **عدد ورودی را دریافت کنید و در n بریزید.**
2. **اگر n کمتر از 2 بود، به مرحله 10 بروید.**
3. **متغیر i را برابر 2 قرار دهید.**
4. **محاسبه کنید: j = root(n).**
5. اگر i بزرگ‌تر از j بود به مرحله 11 بروید.
6. اگر n بر i بخش‌‌پذیر بود، به مرحله 10 بروید.
7. متغیر i را یک واحد اضافه کنید.
8. به مرحله 5 بروید.
10. **چاپ کنید: "عدد اول نیست." و به مرحله 12 بروید.**
11. **چاپ کنید: "عدد اول است."**
12. **پایان.**

## فلوچارت

فلوچارت‌ها (flowcharts) ابزار قدرتمندی برای طراحی و مستند‌سازی الگوریتم‌ها هستند. آنها یک نمایش گرافیکی از مراحل یک الگوریتم به صورت یک نقشه هستند.

![[flowchart_example.png]]
### اجزای اصلی فلوچارت

- **شکل‌های هندسی**: هر مرحله با یک شکل هندسی مشخص می‌شود:
  - بیضی: نمایانگر شروع یا پایان فرآیند
  - مستطیل: نمایانگر یک دستور یا عملیات
	  - عملیات انتساب
	  - عملیات ریاضی
	  - عملیات منطقی
  - لوزی: نمایانگر یک نقطه تصمیم‌گیری یا شرط
  - متوازی‌الاضلاع: دریافت ورودی و یا چاپ خروجی

- **فلش‌ها**: جهت جریان اجرای مراحل را نشان می‌دهند.

- **برچسب‌ها**: توضیحات مربوط به هر مرحله را ارائه می‌دهند.


### تمرین
- یک الگوریتم برای محاسبه `!n` بنویسید و سپس برای آن فلوچارت رسم کنید.